ꤒꤢ꤬ꤖꤟꤌꤣ ꤔꤛꤣ꤬ ꤘꤤ꤬ꤗꤟꤌꤣꤘꤢꤨ꤬ ꤊꤟꤛꤢ꤬꤭ꤊꤢꤨ꤬꤭  ꤜꤟꤛꤢꤥ꤬ꤒꤢ꤬ꤙꤢꤧ꤬ ꤚꤢꤪ ꤢ꤬ꤟꤢꤩꤙꤢꤧ꤬ ꤊꤢ꤬ꤡꤢꤧ ꤑꤢ꤬ꤡꤢꤪ꤯  ꤢ꤬ꤘꤛꤢ꤬ꤜꤟꤛꤢ꤬ ꤢ꤬ꤞꤢꤧꤕꤜꤢꤪ꤬ ꤔꤢ ꤊꤢꤦꤡꤛꤣ ꤥ꤬ꤜꤢꤩ꤬꤭ ꤊꤟꤌꤣ꤬꤭ ꤒꤟꤢꤧ꤬ꤖꤢꤨꤒꤟꤢꤧ꤬ꤜꤟꤛꤢꤩ꤬ ꤢ꤬ꤚꤟꤌꤣ꤬ ꤒꤢ꤬ꤟꤢꤩ꤬  ꤚꤢꤪ ꤏꤢꤨ꤬ꤘꤛꤢ꤬꤭ꤔꤢ, “ꤞꤤ꤬꤭ ꤘꤛꤢꤩꤢꤩ꤬ꤊꤚꤛꤢ ꤞꤤ꤬꤭ꤖꤢꤨ ꤏꤢꤧ꤬ꤢꤩ꤬ ꤒꤤ꤬꤭ꤒꤢꤩ꤬꤭”
ꤘꤤ꤬ꤗꤟꤌꤣꤘꤢꤨ꤬ ꤊꤟꤛꤢ꤬꤭ꤊꤢꤨ꤭ꤜꤟꤛꤢ ꤛꤢꤩ꤬꤭ ꤏꤢꤨ꤬ꤘꤛꤢ꤬꤭ꤓꤢꤨ꤬ꤗꤟꤌꤣ ꤒꤢ꤬ꤙꤢꤧ꤬ ꤔꤢ, “ꤔꤟꤢꤧ꤬ꤘꤛꤢꤩꤢꤩ꤬  ꤊꤚꤛꤢ ꤔꤟꤢꤧ꤬ꤖꤢꤨ ꤏꤢꤧ꤬ꤢꤩ꤬ ꤒꤤ꤬꤭ꤒꤢꤩ꤬꤭?”
ꤓꤢꤨ꤬ꤗꤟꤌꤣꤘꤢꤨ꤬ ꤟꤢꤩꤢꤧ꤬ ꤔꤢ, “ꤠꤢ꤬꤭ ꤘꤛꤢꤩꤢꤩ꤬ ꤠꤢ꤬꤭ꤖꤢꤨ ꤒꤢ꤬ꤟꤢꤩ꤬ ꤏꤢꤧ꤬ꤢꤩ꤬ ꤔꤢ ꤞꤎꤤ” ꤢ꤬ꤟꤢꤩꤜꤢꤨ꤬꤭꤯
ꤘꤤ꤬ꤗꤟꤌꤣꤘꤢꤨ꤬ ꤊꤟꤛꤢ꤬꤭ꤊꤢꤨ꤬꤭ꤜꤟꤛꤢ ꤔꤛꤣ꤬ ꤢꤛꤢ꤬꤭ꤜꤢ꤬ꤜꤛꤢ ꤢ꤬ꤊꤟꤛꤢ꤬꤭ꤊꤢꤨ꤬꤭ ꤚꤢꤪ “ꤥ!  ꤗꤟꤢꤟꤟꤢꤧ꤬꤭?” ꤢ꤬ꤟꤢꤩ ꤓꤛꤣ꤬꤭
ꤘꤤ꤬ꤗꤟꤌꤣꤘꤢꤨ꤬ ꤊꤜꤛꤢ꤬꤭ꤜꤟꤛꤢ ꤏꤢꤨ꤬ꤘꤛꤢ꤬꤭ ꤓꤛꤢꤗꤟꤌꤣ ꤔꤢ, “ꤔꤟꤢꤧ꤬ ꤘꤛꤢꤩꤢꤩ꤬ꤊꤚꤛꤢ ꤔꤟꤢꤧ꤬ ꤖꤢꤨꤏꤢꤧ꤬ꤢꤩ꤬ ꤒꤤ꤬꤭ꤒꤢꤩ꤬꤭?” ꤟꤢꤩꤜꤢꤨ꤬꤭ꤚꤢꤪ
ꤓꤛꤢꤗꤟꤌꤣ ꤟꤢꤩꤜꤢꤨ꤬꤭ ꤔꤢ “ꤠꤢ꤬꤭ꤘꤛꤢꤩ ꤥ꤬꤭ꤕꤚꤢꤧ ꤠꤢ꤬꤭ꤖꤢꤨ ꤔꤟꤌꤣꤓꤛꤢꤩ꤬꤭ꤕꤚꤢꤧ” ꤟꤢꤩꤜꤢꤨ꤬꤭꤯
ꤘꤤ꤬ꤗꤟꤌꤣꤘꤢꤨ꤬ ꤊꤟꤛꤢ꤬꤭ꤊꤢꤨ꤬꤭ꤜꤟꤛꤢ ꤔꤛꤣ꤬ ꤢꤛꤢ꤬꤭ꤜꤢ꤬ꤜꤛꤢ ꤟꤢꤩꤔꤢ “ꤥ! ꤗꤟꤢꤟꤟꤢꤧ꤬꤭?” ꤢ꤬ꤟꤢꤩ ꤓꤛꤣ꤬꤭ꤚꤢꤪ
ꤘꤤ꤬ ꤊꤟꤛꤢ꤬꤭ꤊꤢꤨ꤬꤭ꤜꤟꤛꤢ ꤏꤢꤨ꤬ꤘꤛꤢ꤬꤭ ꤓꤢꤨ꤬ꤗꤟꤌꤣ ꤊꤟꤛꤢ꤬꤭ꤙꤥ꤬꤭ꤓꤢꤨ꤬꤭ ꤔꤢ  “ꤔꤟꤢꤧ꤬ꤘꤛꤢꤩꤢꤩ꤬ ꤊꤚꤛꤢ ꤔꤟꤢꤧ꤬ꤖꤢꤨ ꤏꤢꤧ꤬ꤢꤩ꤬ ꤒꤤ꤬꤭ꤒꤢꤩ꤬꤭?”
ꤓꤢꤨ꤬ꤗꤟꤌꤣ ꤊꤟꤛꤢ꤬꤭ꤙꤥ꤬꤭ꤓꤢꤨ꤬꤭ ꤟꤢꤩꤔꤢ, “ꤠꤢ꤬꤭ꤘꤛꤢꤩꤢꤩ꤬ꤕꤚꤢꤧ ꤠꤢ꤬꤭ꤖꤢꤨ ꤒꤢ꤬ꤟꤢꤩ꤬ ꤔꤢ ꤞꤎꤢꤪ꤬ꤞꤢꤧ꤬  ꤠꤢꤧ꤬ꤖꤥ꤬꤭ ꤕꤚꤢꤧ”ꤟꤢꤩꤏꤢꤦ꤬꤭ꤜꤢꤨ꤬꤭
ꤘꤤ꤬ꤗꤟꤌꤣꤘꤢꤨ꤬ ꤊꤟꤛꤢ꤬꤭ꤜꤟꤛꤢ ꤔꤛꤣ꤬ ꤢꤛꤢ꤬꤭ꤜꤢ꤬ꤜꤛꤢ ꤚꤢꤪ “ꤥ!  ꤗꤟꤢꤟꤟꤢꤧ꤬꤭?” ꤢ꤬ꤟꤢꤩꤓꤛꤣ꤬꤭
ꤘꤤ꤬ꤗꤟꤌꤣꤘꤢꤨ꤬ ꤊꤟꤛꤢ꤬꤭ꤊꤢꤨ꤬꤭ꤜꤟꤛꤢ ꤡꤛꤣꤏꤢꤨ꤬ ꤘꤛꤢ꤬꤭ ꤒꤢ꤬ꤐꤟꤢꤧ ꤔꤢ, “ꤔꤟꤢꤧ꤬ꤘꤛꤢꤩꤢꤩ꤬ꤊꤚꤛꤢ ꤔꤟꤢꤧ꤬ꤖꤢꤨ ꤏꤢꤧ꤬ꤢꤩ꤬ ꤒꤤ꤬꤭ꤒꤢꤩ꤬꤭?”
ꤒꤢ꤬ꤐꤟꤢꤧ ꤗꤛꤢꤓꤛꤢꤩ꤬ ꤘꤤ꤬ꤗꤟꤌꤣꤘꤢꤨ꤬ꤊꤟꤛꤢ꤬꤭ꤊꤢꤨ꤬꤭ꤜꤟꤛꤢ ꤔꤛꤣ꤬ ꤢ꤬ꤞꤢꤧ ꤊꤚꤟꤢꤦ꤬ ꤞꤢꤧꤜꤟꤢꤪ꤬ ꤕꤟꤢꤓꤢꤩ꤬ ꤚꤢꤪ ꤘꤤ꤬ꤗꤟꤌꤣꤘꤢꤨ꤬  ꤊꤟꤛꤢ꤬꤭ꤊꤢꤨ꤬꤭ꤜꤟꤛꤢ ꤞꤢꤧꤤ꤬ꤏꤢꤩ꤬꤭ ꤑ꤬ꤢ꤬ꤡꤢꤪ ꤚꤢꤪ “ꤢꤨꤢꤨꤢꤨ” ꤢ꤬ꤕꤚꤟꤢ꤬ ꤙꤤ ꤢ꤬ꤗꤛꤢꤓꤛꤢꤩ꤬ ꤒꤢ꤬ꤐꤟꤢꤧ ꤢꤛꤢ꤬꤭ꤜꤢ꤬ꤜꤛꤢ ꤢ꤬ꤊꤟꤛꤢ꤬꤭ꤊꤢꤨ꤬꤭ ꤢ꤬ꤋꤢꤧ꤬꤭ꤔꤛꤣ꤬꤯
ꤒꤢ꤬ꤐꤟꤢꤧꤗꤟꤌꤣ ꤟꤢꤩꤔꤢ, “ꤠꤢ꤬꤭ ꤘꤛꤢꤩꤢꤩ꤬ ꤠꤢ꤬꤭ꤖꤢꤨ ꤒꤢ꤬ꤟꤢꤩ꤬ ꤔꤢ ꤘꤤ꤬ ꤊꤟꤛꤢ꤬꤭ꤊꤢꤨ꤬꤭ꤜꤟꤛꤢ ꤒꤢ꤬ꤟꤢꤩ꤬ ꤕꤚꤢꤧ” ꤢ꤬ꤟꤢꤩ ꤚꤢꤪ
ꤘꤤ꤬ꤗꤟꤌꤣꤘꤢꤨ꤬ ꤊꤟꤛꤢ꤬꤭ꤊꤢꤨ꤬꤭ꤜꤟꤛꤢ ꤔꤛꤣ꤬ ꤢꤛꤢ꤬꤭ꤕꤢ꤬ꤒꤤ ꤢ꤬ꤊꤟꤛꤢ꤬꤭ꤊꤢꤨ꤬꤭ ꤓꤛꤣ꤬꤭ ꤢ꤬ꤟꤢꤩꤔꤢ “ꤥ! ꤗꤟꤢꤧꤟꤟꤢꤧ꤬꤭?”꤯
